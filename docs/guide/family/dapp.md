---
title: دپلیکیشن
description: نرم‌افزار خانواده‌های مجازی
---

<div style="direction: rtl; text-align: justify;">

## تعریف دپلیکیشن 

دَپلیکیشن یا Decentralized Application  (Dapp) به نرم‌افزاری گفته می‌شود که که به صورت غیر متمرکز عمل می‌کند. یعنی به‌جای اتکا به یک سرور یا پایگاه داده‌ی مرکزی، داده‌ها و فرایندهای اصلی‌اش را در بستری غیرمتمرکز مانند بلاک‌چین اجرا و ذخیره می‌کند. چنین ساختاری باعث می‌شود مالکیت داده‌ها و تأیید تراکنش‌ها به‌صورت جمعی و بدون نیاز به اعتماد به یک نهاد مرکزی انجام شود. ویژگی‌هایی مانند شفافیت، تغییرناپذیری داده‌ها، مقاومت در برابر سانسور و امکان اعتبارسنجی عمومی، دپلیکیشن‌ها را به ابزاری پیشرو برای توسعه‌ی سیستم‌های باز و مشارکتی تبدیل کرده است؛ جایی که کاربران، نه‌تنها مصرف‌کننده، بلکه بخشی از شبکه‌ی اعتبارسنج و تصمیم‌گیری هستند.

### دپلیکیشنِ خانواده‌های مجازی در SAY
در اکوسیستم SAY، دپلیکیشن به عنوان ابزاری طراحی شده است که به کاربران امکان می‌دهد با پذیرفتن نقش‌هایی همچون پدر، مادر، عمو، عمه، خاله یا دایی، عضو «خانواده‌های مجازی» کودکان شوند و در برآوردن نیازهای واقعی و مستند آن‌ها مشارکت کنند. این ساختار غیرمتمرکز سبب می‌شود هر مرحله از شناسایی نیاز، تأمین منابع، خرید و تحویل، در بستری شفاف و داده‌محور ثبت شود و هر کاربر بتواند مشارکت خود را بی‌واسطه و بدون اتکا به نهاد مرکزی تجربه کند.
این دپلیکیشن نه تنها پلی میان مددکاران، سمن‌ها و افراد داوطلب است، بلکه داده‌های به‌دست‌آمده از آن به عنوان منبعی ارزشمند برای پژوهشگران و تصمیم‌سازان اجتماعی عمل می‌کند. به این ترتیب، هر مشارکت مالی در این بستر، افزون بر کمک فوری، در تقویت شناخت نظام‌مند از فقر و راهکارهای آن نیز سهیم می‌شود.



## مفاهیم

### اعتبار

اعتبار، میزان اعتبار بازپرداخت شده به شما را نشان می‌دهد.

### نرم‌افزار خانواده‌های مجازی

با ثبت‌نام در این نرم‌افزار، کاربران با قبول یکی از نقش‌های مادر، پدر، عمه، عمو، خاله یا دایی عضو خانواده‌ مجازی کودکان می‌شوند و در برطرف کردن نیازهای کودکان مشارکت می‌کنند.


### پرداخت شده‌ها

.نیازهایی که شما در پرداخت آنها سهم داشته‌اید و کامل پرداخت شده‌اند

### ضریب فاصله

ضریب فاصله برای کنترل جمعیت خانواده‌های مجازی اندازه‌گیری می‌شود. در صورتی که هنوز مشارکتی در رفع نیاز یکی از کودکانی که شما عضو خانواده‌ی او هستید نکرده باشید، این ضریب محاسبه نمی‌شود و فرآیند امکان امضا/تأیید نیاز متوقف می‌شود. برای محاسبه این ضریب شما می‌بایست یا گزینه ترک خانواده کودک را در صفحه کودک انتخاب کنید و یا یکی از نیازهای کودک را پرداخت کنید. این ضریب با مقایسه تعداد نیازهای پرداخت شده کودک توسط خانواده‌ها و فعالیت اعضای خانواده کودک محاسبه می‌شود. به عنوان مثال، با چارک‌بندی تعداد نیازهای پرداخت شده توسط عموها در اکوسیستم SAY، تعداد نیازهای شما در نقش عمو در یکی از چارک‌ها قرار می‌گیرد که ضریب بر اساس آن محاسبه می‌شود. در نهایت این ضریب در محاسبه تعداد توکن‌های قابل خلق از هر نیاز استفاده می‌شود.

### ضریب سختی

ضریب سختی نیاز، برای بهینه‌سازی مدت زمان انجام نیازها اندازه‌گیری می‌شود. با مقایسه جداگانه مدت زمان هر مرحله از هر نیاز با مراحل مشابه دیگر نیازها و همچنین مقایسه هزینه نیاز با دیگر نیازهای پرداخت شده در دوره زمانی نزدیک، ضریب سختی نیاز محاسبه می‌شود. عوامل مؤثر در محاسبه ضریب سختی عبارتند از:
<div dir="rtl" style="text-align: right; padding-right: 20px; margin-right: 0;">
  <ul>
    <li>فاصله‌ی زمانی بین ثبت نیاز توسط مددکار تا تأیید آن توسط شاهد</li>
    <li>فاصله‌ی زمانی بین تأیید نیاز تا پرداخت آن توسط خانواده‌ی مجازی</li>
    <li>فاصله‌ی زمانی بین پرداخت نیاز تا خرید آن توسط میانجی و تحویل کالا به کودک (مرحله‌ی لجستیک)</li>
  </ul>
</div>
   این محاسبات با عملکرد هر مرحله‌ی نیاز با چارک‌‌های دیگر نیازهای مشابه (دسته‌بندی یا گروه یکسان، به عنوان مثال مقایسه نیازهای گروه سلامت) انجام می‌شود. در نهایت این ضریب در محاسبه تعداد توکن‌های قابل خلق از هر نیاز استفاده می‌شوند.

### ضریب مشارکت

ضریب مشارکت هر نیاز برای تشویق به همراهی در پرداخت نیازها اندازه‌گیری می‌شود. این ضریب بر اساس تعداد اعضای خانواده مجازی در پرداخت هر نیار محاسبه می‌شود.

## امضای دیجیتال

در فرایند استفاده از کیف ‌پول‌های بلاک‌چین، مفهوم "امضای کیف‌ پول‌" اهمیت بسیاری دارد. این امضا به معنای ایجاد یک امضای دیجیتال منحصر‌به‌فرد است که توسط کیف ‌پول‌ صورت می‌گیرد. امضای کیف پول به‌عنوان تأییدیه‌ای از صحت و اعتبار تراکنش‌ها و اطلاعات در شبکه بلاک‌چین عمل می‌کند. در واقع این امضا با استفاده از الگوریتم‌های رمزنگاری قوی و یک کلید خصوصی، به طور کاملاً امن در داخل کیف پول ذخیره می‌شود و از آن برای ایجاد امضای دیجیتال برای هر  تراکنش و انتقال اطلاعات استفاده می‌شود.

مزیت اصلی امضای کیف‌ پول در بلاک‌چین، امنیت و صحت تراکنش‌هاست. امضای دیجیتال توسط کیف ‌پول‌ تأیید می‌کند که تراکنش از سوی صاحب کیف ‌پول انجام شده است و هیچ تغییری در اطلاعات آن ایجاد نشده است. به‌این‌ترتیب، امضای کیف ‌پول مهم‌ترین عنصری است که برای تأیید هویت و اعتبار تراکنش‌های بلاک‌چین استفاده می‌شود. با استفاده از این امضا، می‌توان با اطمینان اثبات کرد که یک تراکنش توسط صاحب کیف ‌پول مورد نظر صورت گرفته و اطلاعات تراکنش به‌طور قطعی صحیح باقی‌مانده است.

## امضای دیجیتال یک نیاز

هر نیازی از کودکان که توسط خانواده مجازی پرداخت شده باشد و به دست کودک رسیده باشد وارد مرحله تازه‌ای می‌شود. در این مرحله امکان امضای دیجیتال این نیازها توسط مددکار، شاهد، میانجی و خانواده مجازی فراهم می‌شود که خود پیش‌نیاز توسعه SAY بر روی بستر بلاک‌چین و تبدیل‌شدن به سازمانی غیرمتمرکز و خودمختار است. برای بیشتر دانستن از این سازمان‌ها <a href="/guide/family/blockchain.html#سازمان-خودمختار-غیرمتمرکز">اینجا</a> را کنید.

<ul style="direction: rtl; text-align: right; list-style-position: inside; padding-right: 20px; margin-right: 0;">
  <li>اولین امضای هر نیاز می‌بایست توسط مددکاری انجام شود که نیاز را برای کودک ثبت کرده است. مددکار مشخصات نیاز، سمن، کودک و رسیدها را بررسی مجدد می‌کند و آنها را با امضای خود تأیید می‌کند.</li>
  <li>دومین امضا توسط عضو یا اعضای خانواده مجازی کودک انجام می‌شود. این افراد نیاز کودک را پرداخت کرده‌اند و با امضای خود رسیدهای مددکار، فروشگاه آنلاین و بانک را بررسی و تأیید می‌کنند.</li>
  <li>سومین امضا که انتخابی است توسط میانجی صورت می‌گیرد. میانجی کالای پرداخت شده را از فروشگاه‌ آنلاین خرید می‌کند و با امضای خود نیز خرید را تأیید می‌کند.</li>
  <li>چهارمین امضا توسط شاهد انجام می‌شود. شاهد از ابتدای ایجاد نیاز در کنار مددکار در بهبود کیفیت نیاز‌ها فعالیت می‌کند و با امضای دیجیتال نیاز، آن را تأیید نهایی می‌کند و بر روی شبکه غیرمتمرکز IPFS ذخیره می‌کند. برای بیشتر دانستن از این شبکه <a href="guide/family/blockchain.html#ipfs">اینجا</a> را کلیک کنید.</li>
</ul>


<div style="display: flex; justify-content:center; flex-wrap: nowrap; ">
    <div  style="margin: 20px;  text-align: center;">
        <img src="/images/signature.svg" alt="drawing" width="60"/>
        <p style=" text-align: center;  line-height: 15px;  font-size: 14px; margin: 0">
            امضای مددکار
        </p>
    </div>
    <div  style="margin: 20px;  text-align: center;">
        <img src="/images/signature-pink.svg" alt="drawing" width="60"/>
        <p style=" text-align: center;  line-height: 15px;  font-size: 14px; margin: 0">
            امضای میانجی
        </p>
    </div>
    <div  style="margin: 20px;  text-align: center;">
        <img src="/images/signature-blue.svg" alt="drawing" width="60"/>
        <p style=" text-align: center;  line-height: 15px;  font-size: 14px; margin: 0">
            امضای شاهد
        </p>
    </div>
    <div  style="margin: 20px;  text-align: center;">
        <img src="/images/signature-gold.svg" alt="drawing" width="60"/>
        <p style=" text-align: center;  line-height: 15px;  font-size: 14px; margin: 0">
            امضای خانواده مجازی
        </p>
    </div>
</div>

## جزئیات هر امضا 🚧

<!-- ### مددکار
### شاهد
### میانجی
### خانواده مجازی  -->

## خلق توکن از یک نیاز 🚧

<!-- ### مددکار
### شاهد
### میانجی
### خانواده مجازی  -->

## پیشنهاد و رای 🚧

...
::: warning
این صفحه در حال توسعه و بهبود است.
:::

</div>
